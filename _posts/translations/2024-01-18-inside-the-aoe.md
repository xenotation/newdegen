---
layout: post
permalink: /inside-the-AOE

title: "В Архитектоничния Орден на Есхатона"
author: Ники Долния
prevodot: CCRU
description: "Отначало може да изглежда трудно за вярване, но влезеш ли в него изглежда почти неизбежно..."
image: /assets/images/inside-AOE.jpg

categories: theory
tags:
  - CCRU
  - Хиперверия
  - АОЕ
  - Nick Land
  - Ник Ланд
  - occullt
  - хиперверия
  - theory-fiction

published: true
---

Нова Дегенерация иска официално да потвърди, че човека  (умопомрачения, свързан с КГБ български сатанист) си беше наш и с право са си го харесали от АОЕ. Последно искаме само да благодарим на колегата Ланд, че споменава малката ни държава. 
Н.Д.

---

Амбициите на [AOE](/AOE) са да бъде навсякъде завинаги.
Отначало може да изглежда трудно за вярване, но влезеш ли в него изглежда почти неизбежно...

Един от начините да бъде прикрита конспирацията е да се предизвика обща психотична параноя, чрез спорадични, но интензивни полу-случайни преследвания.

Телефонът ти започва да щрака странно и следващата сметка изведнъж се е удвоила. При запитване рецепционистката изглежда сякаш едвам прикрива смеха си... Мистериозни коли паркират пред дома ти за продължителни периоди, без никой да ги напуска. Цялата ти поща е отворена и тромаво запечатана на ново с тиксо.

Използването на имейл директно те препраща към мрежата на AOE нет-ума. Пробвай да публикуваш съобщение, включващо термина Y2K+, и виж сам.

Добре дирижираните микро-кампании също са ефективни. Всичките ти сметки в супермаркетите са надценени с точно $1,11. Или всеки път, когато минаваш покрай определена улична лампа, различен непознат ти казва учтиво: "Няма да отнеме много време, нали?"

След няколко седмици от това нищо не се навързва съвсем, всичките ти приятели мислят, че си откачил, докато ти преждевременно почваш проявяваш редица тикове... Достоверност нулева степен. Само тогава, с пълна увереност, могат да те заведат на обиколка из архива на АОЕ...

Такива тактики са придружени на макро-социално ниво от медийно ориентирана стратегия, предназначена да изчерпи теорията на конспирацията със селективни диверсионни убийства, умишлено забъркани с барокова сложност. Поръчката на Кенеди беше образцова. AOE не са имали проблеми с човека - ако не друго, те го харесваха - но възможността беше твърде добра, за изпускане. Радиото и телевизията на живо, видеозаписи, три различни ъгъла на обстрел, очевидна измама (самият той убит от друг очевиден глупак), кубинци, мафиоти, участие на Пентагона, щателно съставени лъжи на ФБР, множество запитвания, безброй книги и - само за да не се успокоят нещата - блокбъстър филм. Това може да е малка бира за хората, които унищожиха динозаврите, но е достатъчно, да доведе параноичната социална критика до задънен лабиринт за близо 36 години...

Окончателното ниво на систематичен камуфлаж се осигурява от собствените слоеве мъртва кожа на АОЕ, от полимасонска псевдомагия: цяла изкуствена антропология на облечени и напоени в тамян велики небесни магьосници, които дрънкат безсмислени заклинания и покваряват магистратурата. Помислете за римокатолическата църква: отдавна разпадащ се зомби - култ, вонящ на развалено христово-месо, който спазмалгично изпомпва ледено фалшив-мистицизъм с авторитарен наклон и сериозно участие на мафията. AOE съчетава ефекта, като организира периодични и все по-театрални убийства на папата. За последния разнодушен опит те използваха умопомрачен, свързан с КГБ български сатанист, чиито инициали са херметичния акроним А.А.[^1]

Всичко, просто магьоснически трикове.

Сериозната магия е твърде мащабна, за да бъде видяна. Тя се състои от кутии в кутии в рамките на кутии... безкрайно вграждане, обхващане, и концентрично затваряне на кръгове, топографски корелат на призоваване, избавяне, и подчиняване.

Вселената е очевидна измислица на АОЕ - кой друг би изобретил една крайно запечатана система и организирано единство, подчинени на предварително установени правила? Установете Един на върха, и пирамидата автоматично ще си падне на мястото.

Магическата-Сила изисква производството на ефективни заклинания - думи-нареждания или командни-кодове - създадени от метатронно натурализиране на структури с ограничена реалност, кристализираща анти-магическа стратегия под формата на Read Only Memory или употребено време. AOE винаги е разбирал, че именно чрез конструирането на миналото човек колонизира бъдещето, основавайки авторитетна Воля в предишно решение на - голямото Б - Битие. От създадена субстанция до програмираема техничност. Вълшебното съучастие е заключено в магико-религиозните измерения на времето: минало и бъдеще, програмно-предсказващо срязване чрез спираловидни съвпадения, завихрящо се ставане, заредено във фризер.

Традицията на Белия Атлант взема първоначалната си лъжа и я превръща в чип-архитектура. Тя обективизира Платон, наследявайки цяла мета-фикционна релейна серия - девет хилядолетия предварително опаковано фалшиво време - обратно от Сократ, през три поколения на Критий по бащина линия, до Солон и египетското духовенство, връщайки се към бялото изобилие на изгубения континент, чистата плоча. Атлантството на Платон предполага периодични хидро-анихилации на грамотната култура. Тези катастрофални изтривания на всички записи осигуряват абстрактен слот за социална амнезия в държавната-форма за масивни импланти на изкуствена-памет: започвайки отново от трансцедентното единство. Произхода на западната философия от AOE, или магико-религиозния мета-мит, пост-дилувианско промиване на мозъка, командно-логически седимент в мрежово-принтиран хардуер и кръстосано-кодиран от социален-контрол на тесения-синтаксис.

Алфа-до-Омега.

Империята на Магическия Знак.

---
Част XXXX от серията на CCRU, (Ок)ултури Tекста може да се отрие в оригиналлната си форма в изданието: CCRU "Writings 1997–2003", ст. 78-80.

Заглавна снимка (манипулация на):
Оригинално заглавие: Vatican City: Blood on his hands, Pope John Paul II is assisted by aides moments after he was shot while riding in his open car in St. Peter's Square May 13. Mehmet Ali Agca, the man named as the assailant who shot the Pope, threatened to kill him after he escaped from prison in 1979, authorities said May 13
Публикувано в The New York Times, 14 Май 1981.

[^1]: Известен като „Българска следа“, Сергей Антонов, служител на Българска гражданска авиация (БГА) „Балкан“ в Рим, бива арестуван и обвинен за участие в атентата срещу папа Йоан Павел II, през 1981 г . Той бива задържан след изказвания на Мехмед Али Агджа, извършил атентата, че Антонов и други българи са негови съучастници. Прекарва в ареста над четири години, като бива оправдаван от италианският съд през 1986 г. поради липса на доказателства. След връщането му в България същата година, здравето на Антонов се влошава рязко, предполагаемо в резултат на измъчване и използване на психотропни вещества по време на разпитите. Той работи като куриер в авиокомпания „Балкан“, ката по-късно е пенсиониран по болест. Сергей Антонов е намерен мъртъв в дома си в София на 1-ви Август 2007 г. като по тялото не са открити следи от насилие. Добавката на сатанистката връзка е тайна разкрита на CCRU, и както не може да бъде потвърдена, така и не може да е отречена.