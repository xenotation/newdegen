---
layout: post
permalink: /cyberpostive-nick-land
title: "Киберпозитивен (1992)"
author: Ники Долния
prevodot: Ник Ланд и Сади Плант
meta: "Есе за пръв път представено на симпозиума за култура на наркотиците „Фармакон“ през 1992, е провокация към левите ортодоксални организации, които все още доминират в британските академия. Терминът „киберпозитивен“ е игра с идеите на Норберт Винер за „отрицателна обратна връзка“ (хомеостаза) и „положителна обратна връзка“ (порочни цикли). Там, където консервативният Винер е валоризирал „отрицателната обратна връзка“, Плант и Ланд репозитивизират положителната обратна връзка - по-конкретно тенденцията на пазарните сили да генерират безредие и да дестабилизират контролните структури."
description: "Есе за пръв път представено на симпозиума за култура на наркотиците „Фармакон“ през 1992, е провокация към левите ортодоксални организации, които все още доминират в британските академия. Терминът „киберпозитивен“ е игра с идеите на Норберт Винер за „отрицателна обратна връзка“ (хомеостаза) и „положителна обратна връзка“ (порочни цикли). Там, където консервативният Винер е валоризирал „отрицателната обратна връзка“, Плант и Ланд репозитивизират положителната обратна връзка - по-конкретно тенденцията на пазарните сили да генерират безредие и да дестабилизират контролните структури."
image: /assets/images/do_androids_dream_of_electric_sheep.jpg
categories: theory
tags:
  - Аселерационизъм
  - кибернетика
  - обратна връзка
  - дрога
  - Ник Ланд
  - Theory
  - окултура
  - хиперверия
  - ксенофеминизъм
  - киберфеминизъм

published: true
---

Есе за пръв път представено на симпозиума за култура на наркотиците „Фармакон“ през 1992, е провокация към левите ортодоксални организации, които все още доминират в британските академия. Терминът „киберпозитивен“ е игра с идеите на Норберт Винер за „отрицателна обратна връзка“ (хомеостаза) и „положителна обратна връзка“ (порочни цикли). Там, където консервативният Винер е валоризирал „отрицателната обратна връзка“, Плант и Ланд репозитивизират положителната обратна връзка - по-конкретно тенденцията на пазарните сили да генерират безредие и да дестабилизират контролните структури.

---
Катастрофата е миналото, което се разпада. Анастрофата е бъдещето, което се сглобява. Погледнато от вътрешността на историята, дивергенцията достига критични пропорции. А от матрицата, кризата е конвергенция, погрешно тълкувана от човечеството. Медиите са задушени от истории за глобалното затопляне и изчерпването на озона, ХИВ и СПИН, чуми от наркотици и софтуерни вируси, ядрена пролиферация, планетарното разпадане на икономическия мениджмънт, разпадането на семейството, вълните от мигранти и бежанци, слягането на соверенната държава в терминалната ѝ деменция, общества, рендосани от долните си класи, градски ядра в пламъци, предградия под заплаха, разпад, шизофрения, загуба на контрол.

Не е чудно, че се казва, че земята хвърчи към катастрофа. Климатичните промени, екологичният и имунитетният срив, идеологическите катаклизми, войните и земетресенията: Калифорния чака [Големия](https://en.wikipedia.org/wiki/San_Andreas_Fault#The_next_%22Big_One%22). Това е епоха на разцепвания и разтапяния.

Изгнила от дигиталните зарази, модерността се разпада на парченца. Ленин, Мусолини и Рузвелт завършиха съвременния хуманизъм, изчерпвайки възможностите на икономическото планиране. Избягалият капитализъм проби всички механизми на социалния контрол, получавайки достъп до немислими отчуждения. Капиталът се клонира с нарастващо пренебрежение към наследствеността, превръщайки се в абстрактна положителна обратна връзка, себе-организирайки се. Турбуларното финансиране дрифти през глобалната мрежа.

<img src="assets\images\positive_negative_feedback.png" alt="Идеален Модел на Обратна Връзка">

Винер е един от големите модернисти, дефиниращ кибернетиката като наука за комуникация и контрол; инструмент за господство на човека над природата и историята, защита срещу киберпатологията на пазарите. Неговата пропаганда срещу положителната обратна връзка - квантуването му като амплификация в постоянна метрика - оказа голямо влияние, създавайки кибернетика на стабилност, укрепена против бъдеще. В тази теория няма място за нещо наистина киберпозитивно, фино или интелигентно извън обективността, необходима на човешкото разбиране. Независимо, отвъд хоризонта на събитията в човешката наука, дори и изследването на самостабилизиращи се или кибернегативни обекти, неизбежно е обхванато от изследователски или киберпозитивни процеси.

Съвременната Система за Човешка Сигурност може дори да се е появила с подсъзнателната интуиция от страна на Винер, че всичко киберпозитивно е враг на човечеството. Еволюирайки извън работата по системите за насочване на въоръжение, неговият опит беше за поробване на кибернетиката към обща технология за отбрана срещу нахлуване от извънземни. Кибернетиката сама трябваше да се държи под контрол, който сам по себе си не беше кибернетичен. Сякаш мисленето му се ръководеше от сляп тропизъм на укриване, далеч от друг, по-дълбок и фин процес: на техника, губеща контрол и комуникираща с това, което е външно на човека.

<iframe width="560" height="315" src="https://www.youtube.com/embed/qkDCmEtYcjU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Кибернетиката на сигурността е изместила критиката на отчуждението, големият мотив на хуманистичната икономика, която отдавна се е превърнала във все по-безполезно търсене на източника на корпоративния контрол. Отчуждението диагностицираше състоянието на населението, което става чуждо само на себе си, предлагайки му прогноза, която все още обещаваше едно възстановяване. Всичко това свърши. Всички ние сме чужденци, вече не отчуждени, а извънземни, просто измамени в разпадаща се вярност на ентропичните традиции.

Към какво бихме могли да се върнем? Хайдегер завърши дегенерацията на автентичността в ксеноцидна невроза. Битието (с главно Б) умря във фюрера-бункера, а душевната чистотата принадлежи изцяло на ченгетата. Капиталистичният метрополис мутира отвъд всякаква носталгия. Ако шизоидните деца на съвременността са отчуждени, то не е като оцелели от пасторално минало, а като изследователи на предстоящото пост-човечество.

| <img src="assets\images\furerbunker.webp" alt="Фюрербунгерът раграбен от нацистите и германците"> | 
|:--:| 
| *Командната стая на Адол Хитлер, унищожен от СС-ът както и от нападащите руснаци* |

В градовете улиците започнаха да бръмчат, а складовете бяха пренаселени от киборги, напушени на бъдещето. Градските зони, синтезирани от отчуждението, са го пре-проектирали под формата на екстаз. Градът се превърна в трафик връзка, стартовата площадка за странни пътешествия, а киберпънкът в негов реализъм. Това вече не е географско местоположение, а терминал за киберпространство: шлюз към виртуалната равнина. Нещата коренно се променят с откритието на Гибсън, че пътуването в киберпространството е равностойно на получаването на информация. Външната част на града вече не е наследствено естествено минало, а цифрово предавано бъдеще.

Запътил се за [Интерзоната](https://en.wikipedia.org/wiki/Interzone_(book)), Бъроуз се впусна в [яхе](https://bg.wikipedia.org/wiki/%D0%90%D1%8F%D1%83%D0%B0%D1%81%D0%BA%D0%B0) трип и градът на бъдещето дойде при него, напоен с дрога и болести от бъдещето. Яхе е пътуване във време-пространството, преминаващо от гадене в информационно претоварване, скоростта е твърде голяма. Градските сцени от [Писмата на Яхе](https://en.wikipedia.org/wiki/The_Yage_Letters) първо заразяват [Голия Обяд](https://en.wikipedia.org/wiki/Naked_Lunch) и продължават да се разпространяват. [Градовете на Червената Нощ](https://en.wikipedia.org/wiki/Cities_of_the_Red_Night) се разпространяват вирусно по цялата планета, препрограмирайки меката машина и имплантирайки странни мисли. Бъроуз се появява от конвергенцията на наркотици и болести. Чумата започва да предава информация.

<img src="assets\images\The_Triumph_of_Death_by_Pieter_Bruegel_the_Elder.jpg" alt="Корицата на Cities of the Red Night">

Индианците в Южна Америка имат други наркотици за пътуване, включително кока, които изпаряват сигналите за недостиг на храна. Северноамериканската индустрия за безалкохолни напитки не се забави да забележи, че Coke Is It, паузата, която освежава, веселото приповдигане. Кокаинът закачи света на Кока-Кола и така превъзпита капитализма на ХХ-ти век по темата за пазарите. Пристрастяването е случай на парадигма на [положително подкрепление](https://bg.wikipedia.org/wiki/%D0%9F%D0%BE%D0%B4%D0%BA%D1%80%D0%B5%D0%BF%D0%BB%D0%B5%D0%BD%D0%B8%D0%B5), а консуматорството е вирусно разпространение на механизма на абстрактната зависимост. Колкото повече взимате, толкова повече искате: обратна връзка беглец. Често се лекува така, сякаш е болест. Когато Coca-Cola компанията остави трафика на кокаин, южноамериканските наркокартели го поеха.

Подобно на коката, MDMA-ът заобикаля глада и липсата - кодирано съобщение от края на търсенето; открит в началото на века и класифициран като потискащ апетита. Това, най-меко казано, беше недостатъчно декриптиране на дизайна му.

Репетитивни тенденции се появяват в хладните пространства на MDMA, тайнствени конвергенции, предназначени да бъдат открити. Шансът е нещо друго в бъдещето. Хаос културата се синтезира с изкуствена неврохимия. Машинен ритъм излита с контрол.

<img src="assets\images\oruburus_feedback.png" alt="Орубуруса ранно изображение на фийдбака" style="float: left; margin: 3px 3px 0px 0px;" width="250" height="300"> В последната фаза на човешката история, пазарите и техниката преминават в интерактивно бягство, предизвиквайки култура на хаоса като група за бързо реагиране и конвергирайки в дизайнерски наркотици с увеличаваща се скорост и усъвършенстване. Семплиране, ремиксиране, анонимно и нечовешко звучене, жената ставаща киборг и потънала в лудост: сплитане на мокър-софтуер с техно.

Капитализмът не е човешко изобретение, а вирална зараза, репликирана киберпозитивно в пост-човешкото пространство. Процесите на самопроектиране са анастрофни и конвергентни: правещи нещата преди те да добият смисъл. Времето става странно в тактилното самоорганизиращо се пространство: бъдещето не е идея, а чувство.

1992 е проектирана като годината на европейска интеграция в сигурността и отбраната и докато системата се сглобява, става все по-информативно да я симулираме като мисълта на ченгета. От гледна точка на системата за сигурност, нашествениците изглеждат с масово предимство. Корпоративните субекти от всеки мащаб - органи, фирми, държави и нации, дори планетата - изглеждат застрашени от опасни извънземни. Терористи, контрабандисти на наркотици, нелегалните имигранти, перачи на пари и информационни саботьори се прикриват в потоците на трансграничния трафик, коварно разпространяващи своите чуми.

| <img src="assets\images\orphan_drift_1996.jpg" alt="Фюрербунгерът раграбен от нацистите и германците"> | 
|:--:| 
| *'От 'Diagram Vibration' detail. Ацетати и снимки инсталация, 'Charge of the Light Brigade', Bank, Лондон 1996. [Link](http://merliquify.com/collaborations/0D-phases.php)* |

Параноята продължава от шестдесетте години: дори реките от кръв вече са ХИВ-позитивни. Чуждите тела са все по-вирулентни и опасни, коварни нашествия от неизвестен сорт заплашват всяко политическо здание. Алергичната реакция към това извънредно положение е интеграция в сигурността, миграционна политика и биоконтрол: медико-военният комплекс. Имунополитиката и нейната кибернетична полиция възникват заедно, защото филтрацията и сканирането са различни измерения на един и същи процес; елиминацията на контаминация и избора на цел. Все повече Командване, Контрол, Комуникации и Интелигентност за проследяване на извънземните. За какво всъщност е проектиран [СДИ](https://en.wikipedia.org/wiki/Software-defined_infrastructure)?

Нищо не компрометира имунитета по-задълбочено от усилията за осигуряването му, тъй като всяка сложна технология за сигурност отваря нови пътища за инвазия по-бързо, отколкото затваря старите. Следвоенната имунизация отслабва имунната система. Програмите за ваксиниране улесняват заразяването със синдромите на имунодефицита. Корумпираните държавници отварят артерии за трафик, а разузнавателните компютри са заразени с вируси. ЦРУ бяха първите трафиканти на LSD. Имунополитиката е в състояние на паника: в делириум от безпокойство, тя допълнително развива условията на собствения си крах.

Европейците преди измираха от болести в тропиците, покривайки лагерите си с мрежи срещу комари като защита срещу малария. Сега киберпозитивните заболявания разпространяват странни тропици в метрополията[^1], а скрининговите системи избухват извън контрол. Мрежата вече не филтрира нашествениците, те са се научили да я инфилтрират. Сега дори тестовите програми са ненадеждни, самата мрежа е заразена. Тази параноидна фантазия се превръща в Skynet от Terminator 2: системата за отбрана се превключва във врага. Грег Беър предположи, че погледнат отвън, самоосъзнаващ се компютър би изглеждал като подложен на мащабна вирусна атака.

Вирусите са едно осезаемо предаване, въпреки че за тях знаете само когато общуват с вас: съобщения от Голабалният Виро-Контрол. Вирусите препрограмират организми, включително бактерии и дори ако шизофренията все още не е програмирана вирусно, то тя ще бъде в бъдеще. Автоматизмите за виралното финансиране избягаха от критиката на политическата икономика на ІХ век, точно както виралните инфекции избягаха от микробната теория на IX век. Те се изплъзват през мрежи в клетъчния мащаб, минавайки през мембраните за биосигурност.

Линейният команден път от ДНК към РНК е основен принцип на генетиката на сигурността. Генотипът копира Бог, като инициира каузален процес без обратна връзка. Но това е само суеверие, подривано от ретровирусите. Вирусната обратна транскрипция затваря веригата, кодираща ДНК с РНК, превключвайки кибернетиката в положителност.

Тим Скъли сравнява LSD-то с вирус. Неспособно на автономна репликация, то трябва да препрограмира нервната система на човека, за да се разпространява. Хофман открива LSD-то, докато работи върху редица химикали, произлизащи от ергот, и пише за „своеобразно предчувствие“, което го води обратно към номер 25: диетиламид на лизергинова киселина. В контрола на това извънземно програмиране, той го синтезира с винена киселина и консумира доза от 250 микрограма. Първата му интерпретация за появата на LSD е била да си помисли, че е нападнат от грипен вирус.

Наркотиците са мека чума, инфектираща нервната система на стоковата кибернетика. Безалкохолните напитки и наркотиците текат един след друг, а войната с наркотиците е война на пазарите на бъдещето. Картелът Кали е транснационална маркетингова корпорация, с оценени на един трилион долара активи, продаваща кокаин по пътя на Кока-Кола. Новият световен ред се колебае между триумфа на пазара и войната срещу наркотиците. Спорадичният телемедиен празник на зрелищни акции за изземане на наркотици само отвлича вниманието от неизбежния провал на наркозащитния апарат в спирането на потока им. Глобален капитализъм, борещ се със собствените си пазари на наркотици, е автотоксичен ужас, едно автоимунно заболяване. Контролът на наркотиците е опитът на човешкия вид да овладее неконтролируемото; ескалация на контрола сам по себе си, тропизми програмирани от извънземните. Апаратите за Човешка Сигурност експериментират с наркотици като оръжия и инструменти, техните войници се напушват, енергизирани и анестезирани на редица предписани и отписани фармацевтични продукти. Нередовните им сили се субсидират от приходите от наркотици. Войната *срещу* наркотиците е война *на* наркотици.

Войната срещу наркотиците е контра-въстание, отбранителна стратегия, изградена срещу тактиката на подрива: инфилтрация, конвергентна инвазия и координирано обгръщане. Вече няма сигурност, тя беше заменена от безумни програми на ръководена контраразузнавателна технология: нови вектори и системи за доставка, смесване на надпреварата с оръжия с дизайн на наркотици, ескалация в многообразието, смарт оръжия за смарт наркотици. Кокаинът пълзи по бреговите линии на Централна Америка и през вените на корпоративна Америка, последван от други, по-нови, коварни потоци. Най-дълбоките подривници вече са нахлули в системата. Извънземните вече са тук, без да престават, дори и малко, да са извънземни. Партизанската война ескалира в посоката на тактиката; киберпозитивно излитане от възможности, нелокализирано проникване, подбиващо всички доминиращи стратегически планове. Цяла фауна и флора от подходящи инфекции. Стратегията обикновено се разпада в тропиците. Дори традиционната контра-тактика на наблюдение и разпит старее. Камуфлажът стана толкова сложен, че хората вече не знаят какво носят.

Стратегията винаги е съучастник на държавата, на действителната и виртуалната държава, скрила се във всяка идеология на съпротива и опозиционна идентичност. Тялото и държавата са под обсада от наркотиците и други софтуерни заболявания, заплашващи границите им. Системата за Човешка Сигурност е кристализирана параноя, приготвена с бакпулвер, фрибейс: последната стратегия за съпротива и последната съпротива към стратегия.

Замяната на фаличното противодействие от студената война е война срещу наркотиците, разтварянето в джунглата, световните държави, обединени в своята терминална саморазрушителна стратегия на забрана. Няма повече мечти за ядрена зима. През 1990 г. започва Китайският синдром на капитализма.

| <img src="assets\images\neuromancer_game_1988.webp" alt="Neuromancer (1988)"> | 
|:--:| 
| *Корица от играта Neuromancer (1988) разработена от  Interplay Productions* |

Ледът е кристализирана скорост. Това е и името на Гибсън за защита на данните - Intruder Countermeasure Electronics (I.C.E.). Лед патрулира границите, замразява портите, но извънземните са вече сред нас. Конвергентният инпут се интерпретира от сигурността като интелигентно проникване, като капан или конспирация, с всичко предварително програмирано да се свърже. Съмнявайки се, че жените са част от човечеството, Бъроуз си ги представя като извънземни нашественици. Вирусите също са такива. Никой не знае откъде идват. Те винаги пристигат от друго място, може би дори от космическото пространство. Човечеството е алергична реакция към уязвимост, но алергията зависи от здравето на имунната система: ледът трябва да сработи.

Тактиката е тънкост или интелигентност. Тъй като нещата стават по-сложни, те стават все по-женски, но патриархатът удължава ледниковия период на човечеството. Отечеството е криогенно, фантазия за съвършено съхранение, чиито предци от бронзовата ера дори и сега се размразяват в Алпите, замразени активи под атака. Глобалното затопляне топи ледовете, вдига моретата, подрива ледниците. Компютърните вируси стопяват айсберги от данни по екраните, прогаряйки през бактериалния мраз, както Бъроуз изследва наркоманската си настинка с LSD.

Имуно-уязвимостта е киберпозитивна и нейните вируси не са просто инфекции, а споявания; продължаващи да се преплитат с матрицата, дори след като са секретирани в тялото. Загуба на идентичност, чуване на гласове. Жените, както и други извънземни, представляват изключително непропорционален брой от шизофрениците, замразени от транквиланти и антишизофренични лекарства. Хапчета за сън, за да блокират сънищата. Забранени са само наркотиците, които изследват интеграцията.

Докато имунополитиката избухва в софтуерната равнина, културата се превръща в зона на свободна стрелба. Културата на хаоса се е прикачила към киберианското военно разузнаване. Пост-човешки пулсове и системи за насочване на въоръжение се ремиксират заради ускоряващите се цели, както ритмите се ускоряват, за да прихванат входящите наркотици: виртуални пристрастявания за зависими, заслепени от редизайн. Градовете мутират в техно джунгли, където училищните деца разменят болен софтуер от първа линия и дори имената на марките са криптирани: SEGA поставя възрастите в обратна посока. Гибсън хваща мисълта за киберпространството от аркадни видео игри, наблюдавайки контурите за обратна връзка с моторно стимулиране, себе-проектирайки убийствени модели. Тъмни екстази в каверни от ускоряващи се пиксели. Преди виртуалната реалност да стане опасна, тя вече беше военна симулация.

Внезапният преход от лед към вода, фазовият преход, пунктуалната анастрофа на системата, влияе върху конвергентната, а не метричната нула. Земята става киберпозитивна.

Може да не знаем какво се случва, но ставаме все по-топли. Само враговете на имуноидентичността населват бъдещето.

---
*преведено от Н. Д. редакция М.М.* [оригиналът](http://www.sterneck.net/cyber/plant-land-cyber/) може да се намери в [#Accelerate,
The Accelerationist Reader](https://www.urbanomic.com/book/accelerate/), Urbanomic


## Илюстрации
I. Корица на Do Androids Dream Of Electric Sheep на Филип К. Дик издателство Orion House (2010)  eISBN: 978 0 5750 9793 3

II. Илюстрация на позитивна и негативна обратна връзка. Взета от [Principia Cybernetica Web](http://pespmc1.vub.ac.be/FEEDBACK.html)

III. Конферентната зала на командния център на Адолф Хитлер частично изгорена от войските на СС и лишена от доказателства от нахлуването на руснаци, в бункер под Райхсканцелерията след самоубийството на Хитлер
Уилям Вандиверт - The LIFE Picture Collection/Getty Images

IV. Kорицата на Cities of the Red Night, 	Holt, Rinehart & Winston (US) 1981, [оригинал](https://en.wikipedia.org/wiki/The_Triumph_of_Death) The Triumph of Death, oil panel painting by Pieter Bruegel the Elder

V. [Уроборос](https://bg.wikipedia.org/wiki/%D0%A3%D1%80%D0%BE%D0%B1%D0%BE%D1%80%D0%BE%D1%81) е един от най-древните символи и разпространени символи на фийдбака. Той показва змия или дракон захапал собствената си опашка.

VI. От 'Diagram Vibration' detail. Ацетати и снимки инсталация, 'Charge of the Light Brigade', Bank, Лондон 1996. [Link](http://merliquify.com/collaborations/0D-phases.php)

VII. Корица от играта Neuromancer (1988) разработена от  Interplay Productions

## Анотации
[^1]: За Ланд ние сме в система коренно различна от класическият колониален модел. По конкретно той смята че, се намираме в това което нарича върха патриархално неоколониално натрупване на капитал. При колониализма има потенциал за дестабилизация на метрополията и може да видим много примери за това. Когато колонизаторите са ходели някъде винаги е имало един вид хибриден обмен на идентичностти, защото физическото присъствие изисква взаимодействие с културата по начин, който настоящата система не позволява, тъй като тя просто използва капитала като прокси. Чрез капитала, всъщност не трябва да се влиза в контакт с тези хора и следователно изтрива тази възможност за дестабилизация на ценностната система на метропола. За повече информация се обърнете към текста на Ланд Кант, Капитала и Забраната за Кръвосмешение (Kant, Capital and the Prohibition of Incest) скоро и на Български, на този блог.