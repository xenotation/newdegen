---
layout: post
permalink: /ballard-manifesto

title: "В Какво Вярвам"
author: Ники Долния
prevodot: Дж. Г. Балард
description: "В Какво Вярвам e стихотворение, първоначално публикувано на френски в Научна фантастика №1 (изд. Даниел Рише) през януари 1984 г. Балард пише гореспоменатия труд като суреалистичена сглобка, част поема, част молитва. По запитване от Рише този текст първо се появява в дебютното издание на неговото списанието."
image: /assets/images/ballard/tekla_aleksieva.jpg

categories: theory
tags:
  - Научна Фантастика
  - Хиперверия
  - Странни Разкази
  - Пълп
  - Окултура

published: true
---

В Какво Вярвам (Interzone, #8, лято 1984 г.) e стихотворение, първоначално публикувано на френски в Научна фантастика №1 (изд. Даниел Рише) през януари 1984 г. Балард пише гореспоменатия труд като суреалистичена сглобка, част поема, част молитва. По запитване от Рише този текст първо се появява в дебютното издание на неговото списанието.
*преведено от Никола Стоянов*

---

>Вярвам в силата на въображението да преправи света, да освободи истината в нас, да задържи нощта надалеч, да надмине смъртта, да очарова магистрали, да се приобщим с птиците, да спечелим доверието на лудите.

>Вярвам в собствените си мании, в красотата на автомобилната катастрофа, в спокойствието на гора под водата, във вълненията на пустия плаж, в елегантността на автомобилните гробища, в мистерията на многоетажните паркинги, в поезията на изоставените хотели.

<img src="assets\images\ballard\WQ_004_large.png" alt="Остров Уейк"> 

>Остров Уейк

>Вярвам в изоставените писти на остров Уейк[^1], соче­щи към Тихия океан на нашето въображение.

>Вярвам в мистериозната красота на Маргарет Тачър, в свода на ноздрите и блясъка на долната ѝ устна; в меланхолията на ранени аржентински военнослужещи; в призрачните усмивки на персонала на бензиностанцията; в съня ми за Маргарет Тачър, галена от онзи млад аржентински войник в един забравен мотел, наблюдаван от туберкулозната бензстанция.

>Вярвам в красотата на всички жени, в предателството на техните въображения, толкова близо до сърцето ми; в кръстовището на техните разочаровани тела, с омагьосаните хромирани релси на гишетата на супермаркетите; в тяхната топла толерантност към моите извращения.

>Вярвам в смъртта на утрешния ден, в изчерпването на времето, в нашето търсене на ново време сред усмивките на сервитьорките с автоматичен маршрут и уморените очи на ръководителите на полети в извънсезонни летища.

>Вярвам в гениталните органи на велики мъже и жени, в стойките на тялото на Роналд Рейгън, Маргарет Тачър и принцеса Ди, в сладките миризми, излъчвани от устните им, докато оглеждат камерите на целия свят.

>Вярвам в лудостта, в истината за необяснимото, в здравия разум на камъните, в лудостта на цветята, в болестта, съхранявана за човешката раса от астронавтите на Аполо.

>Вярвам в нищо.

>Вярвам в Макс Ернст, Делво, Дали, Тициан, Гоя, Леонардо, Вермѐер, Кирико, Магрит, Редон, Дюрер, Танги, пощальона Шевал, Кулите Уотс, Бьоклин, Францис Бейкън и всички невидими художници в психиатричните институции на планетата.

<img src="assets\images\ballard\The Eye of Silence.jpg" alt="Окото на Тишината">

>Окото на Тишината (1943–44), Макс Ернст

---

<br>
<br>

>Вярвам в невъзможността на съществуването, в хумора на планините, в абсурда на електромагнетизма, във фарса на геометрията, в жестокостта на аритметиката, в убийственото намерение на логиката.

>Вярвам в подрастващите жени, в тяхната корупция от собствените стойки на краката им, в чистотата на мърлявите им тела, в следите от срамните им устни, оставени в баните на дрипави мотели.

>Вярвам в полета, в красотата на крилото и в красотата на всичко, което някога е летяло, в камъка, хвърлен от малко дете, което носи със себе си мъдростта на държавниците и акушерките.

>Вярвам в нежността на ножа на хирурга, в безкрайната геометрия на кино екрана, в скритата вселена в супермаркетите, в самотата на слънцето, в безсмислието на планетите, в повтаряемостта на нас самите, в несъществуването на Вселената и скуката на атома.

>Вярвам в светлината хвърлена от видео-камерите във витрините на универсалните магазини, в месианските прозрения на решетките на радиаторите на автомобилите в шоурума, в елегантността на маслените петна върху мотогондолите на двигателя от 747 паркиран на летищните тарци.

>Вярвам в несъществуването на миналото, в смъртта на бъдещето и безкрайните възможности на настоящето.

>Вярвам в разстройството на сетивата: в Рембо, Уилям Бъроуз, Хюсманс, Жьоне, Селин, Суифт, Дефо, Каръл, Колридж, Кафка.

>Вярвам в дизайнерите на Пирамидите, Емпайър Стейт Билдинг, Берлинския Фюрербанк, пистите на остров Уейк[^1].

>Вярвам в телесните миризми на принцеса Ди.

>Вярвам през следващите пет минути.

>Вярвам в историята на краката си.

>Вярвам в мигрената, скуката следобед, страха от календари, коварността на часовниците.

>Вярвам в тревогата, психозата и отчаянието.

>Вярвам в извращенията, в увлеченията по дървета, принцеси, премиери, изоставени бензиностанции (по-красиви от Тадж Махал), облаци и птици.

>Вярвам в смъртта на емоциите и триумфа на въображението.

>Вярвам в Токио, Бенидорм, Ла Гранде-Моте, остров Уейк[^1], атол Ениветок, Дийли Плаза.

>Вярвам в алкохолизма, венерическите болести, треската и изтощението.

>Вярвам в болката.

>Вярвам в отчаянието.

>Вярвам на всички деца.

>Вярвам в карти, диаграми, кодове, шахматни игри, пъзели, разписания на авиокомпаний, индикаторните знаци на летищата.

>Вярвам на всички оправдания.

>Вярвам на всички причини.

>Вярвам на всички халюцинации.

>Вярвам на всичкия гняв.

>Вярвам на всички митологии, спомени, лъжи, фантазии, укривания.

>Вярвам в мистерията и меланхолията на ръката, в добротата на дърветата, в мъдростта на светлината.

<img src="assets\images\ballard\ballard_signiture.png" alt="Подпис на Дж. Г. Балард">

### Визуален Речник
1. Текла Алексиева, корица за "Второ Нашествие на Марсианците" Записки на един здравомислещ, Аркадий Стругацки и Борис Стругацки, Библиотека „Галактика“, № 7. Източник: Галерия SARIEV

2. Атолът на остров Уейк е съставен от остров Уейк и по-малките острови Пийл и Уилкс с обща площ от 6,5 кв. Км (2,5 кв. Мили). Подобно на много други атоли в Тихия океан, островите и свързаните с тях рифове се образуват около потопен вулкан. Лагуната в центъра на островите маркира приблизителното местоположение на върха на кратера . Снимката е предоставена от НАСА. Снимка взета от [сайта на ЦРУ](https://www.cia.gov/the-world-factbook/countries/wake-island/images/7)

3. Окото на Тишината на Маркс Ернст използва техниката на декалкоманията за да създаде изображения на камани, растения, и животни от арбитрарни изображения. Горната лява част от картината е използвана за корица на първото издание на  A Case of Conscience на Балард издадена 1958-ма година.

### Текстова База

[^1]: САЩ анексираха остров Уейк през 1899 г. с цел създаването на кабелна станция. Важна въздушна и военноморска база е построена през 1940-41. През декември 1941 г. островът е превзет от японците и е държан до края на Втората световна война. През следващите години Уейк се превръща в локация за кацане и зареждане с гориво за военни и търговски самолети, преминаващи през Тихия океан. От 1974 г. пистата на острова се използва от американската армия и за аварийни кацания. Операциите на острова са били временно преустановени както и целият персонал евакуиран през 2006 г. с приближаването на супер тайфун IOKE (категория 5), със сравнително малки произтичащите щети. Ремонтният екип на ВВС на САЩ възстанови пълната способност на летището и съоръженията, а островът остава жизненоважна стратегическа връзка в Тихоокеанския регион. Текст взет от [сайта на ЦРУ](https://www.cia.gov/the-world-factbook/countries/wake-island/).