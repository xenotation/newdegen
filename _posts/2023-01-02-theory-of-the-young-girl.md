---
layout: post
permalink: /young-girl-01

title: "Младото-Момиче като компактно политическо устройство"
author: Ники Долния
prevodot: Тикун 
meta: ""
description: ""
image: /assets/images/young_girl.png

categories: theory
tags:
  - Нумерология
  - Кабала
  - Лъвкрафт
  - Гьодел
  - Гематрия
  - Чифровизация

published: false

---

По-отличително, но не по-малко фундаментално от която и да е стока, Младото-Момиче представлява офанзивно неутрализиращо устройство.

Как капитализмът би успял да мобилизира афектите, молекулизирайки силата си до степен на колонизация на всичките ни чувства и емоции, ако Mладото-Mомиче не беше предложило себе си като реле?
Подобно на икономиката, Младото-Момиче смята, че ни е прекарала посредством инфраструктура.
„Погледнете от светлата страна на живота“, тъй като историята се случва от тъмната страна.
Биовластта се предлага под формата на кремчета, хапчета и вапоризатори. 
Прелъстяването е новият опиум на масите. Това е свобода за свят без свобода, радост за свят без радост.
Ужасният пример от страна на няколко освободени жени от миналото беше достатъчен, за да убеди господстващите сили във възможността да забранят всяка женска свобода.
Със сантимент, посредством физиологията, посредством семейството, посредством „искреността“, и „здравето“, посредством прищевки, посредством подчинението на всички социални детерминизми, по всякакъв начин, Младото-Момиче защитава себе си от свободата.
Зад изгледа на готов да избухне всеки момент неутралитет най-страхотното от устройствата за политическо потисничество е на показ в Младото-Момиче.
>"Нормален ли е сексуалният ти живот?"
Младото-Момиче напредва като жив двигател, насочено от и насочващо се към Спектакълът.
Доминиращата сила е открила пристрастие, по-мощно от простата сила на ограничението: насочена привлекателност. 
Младото-Момиче е елементарната форма на био-политическа индивидуалност.
В исторически план Младото-Момиче се проявява в своята изключителен афинитет към биовластта, като спонтанният адресат на всички биополитики, този, към когото ХОРАТА се обръщат. 

>„Храненето лошо е лукс, признак на мързел. Пренебрежението на тялото е напълно самодоволно отношение към Аз-ът. Жената работник трябва да поддържа своя телесен капитал (фитнес), докато за една студентката най-важни са естетиката (танц) или крайните физически разхищения (нощния клуб).“

Функцията на младото момиче е да трансформира обещанието за свобода, съдържащо се в постиженията на западната цивилизация, в излишък от отчуждение, задълбочаване на потребителския ред, нови сервитути, едно политическо статукво.
Младото-Момиче живее в същия хоризонт като Технологията: този на формално одухотворяване на света. 
Под господството на пазара съблазняването веднага се представя като упражняване на власт.
Младото-Момиче няма нито мнения, нито свои позиции; Тя се подслонява веднага щом може в сянката на победителите.
„Модерният“ вид работа, при който, не определено количество сила прави труда печеливш, а по-скоро послушното упражняване на определени „човешки качества“, съответства възхитително на миметичните компетенции на Младото-Момиче.
Младото момиче е крайъгълният камък на системата за поддържане на стоковия ред; то се поставя в услуга на всички негови възстановявания. Тъй като Младото момиче просто иска малко шибано спокойствие.
Младото-момиче е идеалният колаборатор.
Младото-Момиче възприема свободата като възможността да избира измежду хиляди незначителности. 
Младото-Момиче не иска история. 
Младото-Момиче цели регулацията на всички сетива. 
В света на авторитарните стоки всички наивни похвали на желанието веднага се превръщат в похвала на сервитута. 
Всеки роб на семиокрацията също получава определена сила да осъжда, да вини или да има мнение относно нея.
Младото момиче е материализация на начина, по който капитализмът е пресъздал всички нужди, от които е освободил човечеството, като неуморно е преработвал човешкия свят, за да отговаря на абстрактните норми на Спектакъла, и като е вдигал летвата на тези норми все по-високо. И Младото-момиче, и Спектакълът споделят болезнената мания да останат идентични със себе си, независимо от неистовата активност, необходима за това.
Строгият контрол и прекомерната грижа, които това общество проявява към жените, само изразяват нуждата му да се възпроизвежда идентично и да УПРАВЛЯВА своето разпространение.

>Американската академия за политически и социални науки в публикация, занимаваща се с ролята на жената в съвременна Америка (1929г.), стига до заключението, че масовото консуматорство е превърнало "съвременната домакиня... в много по-малко специализиран работник, отколкото в предприемач на лайфстайла". (Стюарт Еуен, "Капитани на съзнанието") 

Програмата на биовластта се изразява преди всичко в процес на подчиняване на мъжете на, чрез собствените им тела.
Спектакълът ограничава тялото в излишъка на неговата евокация, точно както религията го евокира ограничавайки го прекомерно.
Младото-Момиче цени „искреността, „добронамереността“, „добротата“, „простичкото“, „откровеността“, „скромността“ и като цяло всички добродетели, които се считат едностранно, за синоними на сервитута.
Младото-Момиче живее в илюзията, че свободата е открита в края на пълното себе-предаване пред „Публичността“ на стоките. Но в края на този мандат на сервитут няма нищо друго освен старост и смърт.

>„СВОБОДАТА НЕ СЪЩЕСТВУВА“, КАЗВА МЛАДОТО-МОМИЧЕ, ВЛИЗАЙКИ В АПТЕКАТА.

Младото-Момиче иска да бъде "независима", което означава, в неин дух, зависими само от ХОРАТА.
Всичко велико, което не е същевременно знак за подчинение на света на авторитарната стока, е посветено на тотално отвращение за Младото-Момиче, което все още се осмелява да говори за "арогантност", "достатъчност" и дори "презрение".
Младото-Момиче е централният артикул на толерантното потребление и продуктова свобода.
В Спектакъла, достъпът до свобода не е нищо друго освен достъп до пределна консумация на пазара на желания, представлявайки нейното символично сърце. 
Това че, пазара на развлеченията и желанията преобладава е етап в инициативата за социалното умиротворяване, в който му е възложена функция на временно замазване на живите противоречия, които пресичат всяка точка от тъканта на имперската биополитика.
Символичните привилегии, предоставени от Спектакъла на Младото-Момиче, са нейните дивиденти за усвояване и разпространение на ефимерните кодове, актуализираните упътвания за употреба, общата семиология, които ТЕ трябваше да отпуснат, за да направят политически безобидно свободното време, което „напредъкът“ в социалната организация на труда направи възможно.
Младото момиче е централна опора на „толерантната дисциплина“.
Младото-Момиче е амбиантност и гостоприемство в диктаторското управление на свободното време. 
Дълбоко в себе си, Младото-Момиче има личността на тампон: Тя въплъщава всичкото необходимо безразличие, цялата необходима студенина, изисквана от условията на метрополитния живот. 
За Спектакъла няма голямо значение дали съблазънта е ненавиждана навсякъде, стига хората да не успеят да добият представа за изобилието, което би могло да я надхвърли.
Когато Спектакъла се опитва да "възпява женствеността", или казано по-простичко отрази "феминизацията на света," човек може само да очакваме коварно насърчаване на всякъв сервитут и на съзвездието "ценности", които робитете привидно обичат да поддържат. 

>Боже мой, ЙИЛ отвратителен си!

Младото-Момиче вече представлява най-добрия агент на поведенческия контрол. Чрез нея доминиращата власт се е разпростряла до най-отдалечените кътчета от живота на всеки един човек.
Насилието, с което се управлява женствеността в света на авторитарния пазар, припомня начина, по който господстващата власт се чувства свободна да ръководи своите роби, а в действителност тя се нуждае от тях, за да осигури собственото си репродукция.
Младото-Момиче е властта, срещу която е варварско, неприлично и дори напълно тоталитарно да се бунтуваш.
В света на авторитарния пазар живите разпознават в отчуждените си желания демонстрация на власт, която е създадена вътре в тях от врага.