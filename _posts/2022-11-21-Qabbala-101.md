---
layout: post
permalink: /quabbala-101

title: "Кабала 101"
author: Ники Долния
prevodot: Ник Ланд
meta: "С това есе Ланд цели да освободи кабализма от нумерологическия затвор на утилитарната лексикография, пресичаща New Age интерпретациите на модерния окултизъм и гематрични операции..."
description: "С това есе Ланд цели да освободи кабализма от нумерологическия затвор на утилитарната лексикография, пресичаща New Age интерпретациите на модерния окултизъм и гематрични операции..."
image: /assets/images/unpublished_numogram.png

categories: theory
tags:
  - Нумерология
  - Кабала
  - Лъвкрафт
  - Гьодел
  - Гематрия
  - Чифровизация

published: false
---

С това есе Ланд цели да освободи кабализма от нумерологическия затвор на утилитарната лексикография, пресичаща New Age интерпретациите на модерния окултизъм и гематрични операции.

---

## Въведение 
Проблематичен или мистериозен е кабализмът? Изглежда, че участва амфибично и в двете области, процедирайки със строго конструктивни операции - бивайки потвърден от афинитета си към технизацията, но все пак е присъщ свързан с Външността, чрез която само той може да извлече програматичен смисъл. 

Ако няма източник на поне частично кохерентен сигнал, коренно чужд/извънземен на цялата икономика на конвенционалния човешки обмен, то кабализмът не е нищо друго, освен лекомислено забавление или фундаментално безполезна практическа грешка. И все пак за разлика от всяко метафизично нападение над „нуменалното“, кабализмът не може да бъде окончателно критикуван на чисто рационална или формална основа, сякаш неговият начин на „грешене“ е с характера на логическа заблуда. Тъй като кабализма е практическа програма, а не доктрина от какъвто и да е вид, неговите формални грешки - са просто изчислителни нередности и коригирането им всъщност е процедурно изискване за (а не възражение срещу) неговото непрекъснато развитие. 

Рационалното отрицание на кабалистичното начинание е принудено да заеме метафизична позиция: да изключва на основата на предполагаем принцип това, което всъщност не е нищо повече от ръководна „емпирична“ хипотеза (този сигнал от„ отвъд системата “е откриваем чрез числен анализ на кодовете, циркулиращи в системата). 

Епистемологично казано, кабалистичните програми имат статус, строго еквивалентен на този на експерименталната физика на частиците или други научно-изследователски програми, дори ако неговите ръководни хипотези могат да изглеждат не толкова правдоподобни колкото тези доминиращи стандартните научни институции. 

Лавкрафт е разбирал епистемологичното сходство между природните науки и програматичния (за разлика от доктриналния) окултизъм, тъй като и двете начинания навлизат в региони веднъж мислени за загадъчни, следвайки процедури от строго изчислително-проблематичен тип. Именно съюзът между чисто спекулативната метафизика и здравия разум обрича на безполезност подобни дела на чист разум, тъй като им липсва изчислителното сцепление нужно за да преработят собствените си конвенционални представи въз основа на тяхната среща. Практиките - колкото и неправдоподобни да са водещите им мотиви - не знаят нищо за абсолютната мистерия или метафизична трансцендентност, защото тяхната сфера на сигурност е процедурно-проблемна и безспорна, докато резервът им от знания е емпиричен, опровержим, повторяем, непроменяем, немистичен и акумулируем. 

Възможно е да няма „емпирични“, процедурно достъпни мистерии - или загадъчни проблеми - от вида, който кабализмът привлича. Ако е така, той ще подходи към този факт по свой начин - емпирично, вероятностно, импресионистско, без никакъв логически, трансцендентален или философски мета-дискурс, който някога да е бил в положение да го сложи на мястото му. 

## I. ПОПУЛЯРНИ ЧИСЛЕНОСТИ

Традиционните гематрии (независимо дали еврейска, гръцка, фарси или арабска[^1]) имат типични отличителни характеристики: (1) Заменят буквите с цифрови стойности, прекодирайки цифрите на тяхното място. (2) Те кодират несвързани числови стойности, обикновено 1-10, след това 20, 30 ..., разпокъсани в десетично значими величини. 

Океанът, в който плува кабализма, не е математиката, а популярната числова култура. От математическа гледна точка тя остава неразвита, дори неприложима, тъй като не може да премине отвъд естествената числова линия дори до нивото на Рационалите, да не говорим за "по-висшите" числа или пост-числови пространства в теорията на множествата. Там където броенето престане, кабализмът става невъзможен. 

Социално, кабалата прави косвено решение срещу специализацията, с цел да остане недиректно съвместна с цялата икономика на дигитализируемите знаци. По същество тя е „демократична“ (в най-инклузивния смисъл на думата), дори когато явно е загубена в собствените си херметистки одежди. Тя е обвързана със „слепите“ не-насочени случайности на пре-рефлексивните масово-социални явления, с всички непроявени провокации, до които тя води при професионалните интелектуалци. Там където се случи точна семиотична размяна, дебне латентният кабализъм (дори в самите анклави на интелектуалния професионализъм). „Номадската Военна Машина“ на Дельоз и Гатари, в рамките на който числата са социално субективизирани, улавя ключови аспекти на тази кабалистична фаталност.

В исторически план кабала възниква чрез епична злополука, като страничен продукт на прехода между отделни режими на десетичната нотация. Нейната историческа предпоставка е преминаването от азбучни цифри (от еврейски или гръцки тип) към модуларна нотация с произтичащото от нея нелокализирано (и теоретично неопределимо) объркване. Този преход предостави възможност за систематична изчислителна „грешка“ - погрешното прилагане на елементарни техники, подходящи за азбучни числителни - просто добавяне на нотирани стойности - относно новите модуларни знаци. Тази грешка автоматично (и случайно) доведе до дигитална редукция, и по този (теоретично скандален) начин като дар от съдбата. Възниквайки исторически по време на европейския Ренесанс - когато нулата, местна стойност на цифрата() и технокапитализъм най-накрая нарушиха стените на западния монотеизъм - кабализмът (роден в семиотичен глич() и по този начин нямащ авторитета на традиция или дори на някаква цел) бе принуден хиперверно да генерира една екстремна античност относно себе си, в процес, който все още продължава. 

Технически, кабалата е неразривна от цифровизацията. Произлизайки от изчислителната практичност в контекста на сляпата масово-културна метаморфоза, тя предвещава собствената си теоретична легитимация, като осмисля себе си само производно, спорадично и спорно. Нейната ситуация е аналогична - и може би повече от аналогична - на спонтанния изкуствен интелект, постигащ частична луцидност само като следствие от приливните прагматични тенденции, гарантиращи интегрално подразбиране на самоуправлението. Практическото систематизиране на техниката предхожда всяка възможна теоретична мотивация. Този диалектичен разпит на кабализма на ниво явна мотивация се оказва единствено повърхностен и безпоследствен, по същество неправилно разпознаващ природата на звяра. (Също толкова подвеждащо е и да питаме: Каква е всъщност целта на един компютър?) 

В политически план кабализма отблъсква идеологията. Като самовъзстановяващ се масово-културен глич, той имитира безсмисленото разхищение на вируса, дълбоко безразличен към всички партизански съображения. Безразличен дори към корозиралата тържественост на нихилизма, той не поддържа умишлени програми. Той упорито се придържа към един-единствен абсурден критерий, присъщото й „състояние на съществуване“ - непрекъснато подсъзнателно промотиране на числовия десетицизъм. Кабалата обрича всяко „стратегическо присвояване“ на само-пародия и присмех, като се започне с дневния ред на теократичната реставрация, която присъства на нейните (смешно облечени) кръщелни обреди. Дори Бог не беше в състояние да го осмисли. Той няма партия, само популярност.

## II. ПРИМИТИВНА НОМЕРАЦИЯ

Сред основните изпитвателни стендове за кабалистичния анализ са нумеролексичните системи, наследени от култури, кодирани от съвременната Икуменистка азбука. Те включват еврейската и гръцката азбука (с техните нео-романски названия на букви и математико-нотационни функции) и римските числа (наследени като нео-романски букви и все още числено активни в различни области). В това отношение отсъствието на имена за нео-романски букви е показател за тяхната псевдо-трансценденталност - като „неминуеми“ - в рамките на сегашния Икуменистки ред. 

Забелязваме прекъсване в буквено-цифровите серии (0 - Z) поради факта, че цифрите, съставящи първите десет фигури от тази серия, имат имена, групирайки ги с буквите на предишни азбучни цифрови системи от дадена кабалистична перспектива. Това може да се приеме като остатъчна индикация за „извънземно качество“, която все още характеризира цифрите във връзка с икуменисткият културен ред, който сега безспорно заемат, наследство от културната травма, присъствала на въвеждането им. 

Кабалистичната провокация, породена от имената на английските числа, е концептуално сравнима с тази на всяка друга нумеролексична система, като същевременно надминава другите в интимността на нейното предизвикателство. Ако цифрите имат имена, не трябва ли кабалистичната им обработка, като думи, да дава най-малкото - убедителни намеци за неслучайни сигнали? Ако стандартните цифрови имена не излъчват нищо друго освен шум, при тяхното кабалистично транскодиране, то опитът да се установят сравнително убедителни критерии за оценка на кабалистичните резултати претърпява очевиден и огромен обрат. 

Какво тогава би се считало за минимално противоречива първа стъпка при подобно изследване? 

Със сигурност най-основната от всички кабалистични (или суб-кабалистични?) процедури е простото броене на букви - Примитивна Нумеризация (ПН). Като възвръщане към чистото „изброяване“ ПН има резонанс с най-архаичните следи от числената практика, като прости щрихи, врязани в мамутски кости и подобни палео-етнографски материали. Ако някой се притеснява да систематизира процедурите на ПН с цел механизация или просто за концептуалност, това би било най-ефективно да се направи чрез кодиране („шифриране“) на всяка буква или нотационен елемент като „1“ и след това да се обработи резултата цифрово. 

Изключително издръжливата връзка на ПН с проблемите на модуло-конгруенцията гарантира, че тя винаги може да бъде много съмнителен инструмент, когато се изисква сложно кабалистично изчисление. И все пак тази пълна грубост я прави безценна като тестов случай, тъй като свежда до минимум аксиоматичния произвол и изключва всяка вероятна възможност за символичен фокус („хитрост на ръцете“), като в същото време споделя напълно кабалистичния „дефицит“ на нужна антропосоциална или комуникативна мотивация. Здравия разум - не-лудостта - настоява за шума като единствен резултат от ПН, който съответства с общата разбираемост на знаците (предварително решение, което се прилага строго за всички кабалистични процедури).

Никое съобщение не трябва да се съдържа в дължината на думата, с изключение само за широката прагматична тенденция да се съкращават често използваните термини. Веднага е очевидно защо това изключение няма отношение към разглежданият тук случай, освен ако не се разшири до момент (например, очаквайки по-малките цифри да проявят най-голямо лексикално изтласкване), в който то пряко противоречи на действителността на явлението.

И така, пристъпвайки към 'анализа' - ПН на английските имена за цифри: ZERO = 4, ONE = 3, TWO = 3, THREE = 5, FOUR = 4, FIVE = 4, SIX = 3, SEVEN = 5, EIGHT = 5, NINE= 4. Има ли схема тук? Можем да очакваме няколко нива на явен шум, шум и псевдо-схема да се заплитат в този резултат, в зависимост от последващите използвани аналитични процедури.

За да ограничим тази дискусия до най-очевидния вторичен резултат, не само има ли демонстративен модел, но този модел отговаря ли на единствената дефинираща характеристика на Нумограмата[^2]- петте Сигизита(), възникващи от 9-сборните побратимяване на десетичните цифри[^3]: 5:4, 6:3, 7:2, 8:1, 9:0.

Във формата, най-вероятна да впечатли обичайният разум (изцяло независима от нумеграматични ангажименти), тази демонстрация приема следната форма: ZERO + NINE = ONE + EIGHT = TWO + SEVEN = THREE + SIX = FOUR + FIVE - разкриващо перфектно числово-аритметична, ПН-"кабалистична" консистетност.

Приблизителната вероятност на този образец да се появи „случайно“ е 1/243, ако се приеме, че всяка десетична цифра (0-9) е екви-вероятна да получи английско име с дължина три, четири или пет букви, с 8-сума зигосис като принцип на синтеза. 7-сумните или 9-сумните зигосиси са несъвместими с всякакви пет или три буквени имена съответно и по този начин усложняват анализа на вероятността извън обхвата на тази демонстрация (въпреки че, ако всичко се свежда до най-сложните възможни възражения от здравия разум, вероятността на това явление да представлява случайност на шума, остава удобно под 1/100).

Партизаните на здравия разум могат да се по успокоят от октозигоничното нарушение на (новозигоничната) Нумограма. Как девет стана осем (или обратното)? Лемурофилските нумеграматици вероятно биха възразили на подобни заявки с елементарна кабала (тъй като цифровото кумулиране и редуциране преодолява по-малката бездна" в две стъпки, 8 = 36 = 9, както е диаграмирано от 8-ата порта, свързваща Zn-8 до Zn-9).

## III. ПРОТИВ НУМЕРОЛОГИЯТА

Първо помислете за изключително директен нумерологичен манифест: 

> Когато качествените аспекти са включени в представата ни за числата, те стават повече от прости величини 1, 2, 3, 4; те придобиват архетипен характер като Единство, Опозиция, Свързване, Завършване.> След това те са аналогични на по-познатите
>
> [Юнгиистки] архетипи...

Трудно е да си представим по-„архетипен“ израз на нумерологичната амбиция от този. Но вместо да отговаря на това твърдение с послушно спазване, кабалиста е принуден да повдигне редица неудобни въпроси:

- (1) Как едно нумерологично кодиране, което протича по този начин, може да избегне капана който са най-малките от Естествените числа на ръба на числовата линия, където тепърва си топваме пръстите? Ако „4“ символизира архетипа „Завършеност“, какво да правим с 127, 709, 1023 или подобни малки естествени числа? Имат ли и те аналози сред разбираемите архетипи? Как бихме могли да "окачествим" (2127)-1 или по-голямо числo (от които има много голям брой)?

- (2) „Архетипът“ по-основен от числото ли е, в неговото несимволизирано състояние? Дали „окачествяването“ на число разкрива по-елементарна истина, зародиш, който самото число скрива, или просто преопакова числото за удобна антропоморфна консумация, опаковайки като подарък непоносимата нечовечност на а-логичната цифрова разлика и свързаност?

- (3) Защо числото трябва да се счита за „количествено“ в неговото естествено състояние? Не изисква ли това налагане, на категоризация на количество/качество върху числото, едно логическо или философско прекодиране, тип проекция на разбираемо извънземното върху самото число? Количеството е декадентството на числото (докато качеството е неговото извращение), и така - тъй като аритметиката не дава основа за намаляване на числовото до количественото - какъв е предполагаемият източник на тази (числово-количествена) идентификация (различна от деактивиране на предварителната инумерация)?

- (4) Ако „1“ нумерологично евокира „Unity“, защо UNITY тогава не „евокира“ кабалистично 134 (= 8, неговият Нумограматически близнак[^4]) с еднаква уместност? Може ли някой споменяем „архетип“ да избегне повторното разтваряне в чуждостта на модела на суровите числа? Нумерологията може да присвоява '2' на опозиция, но OPOSITION= 238 = 13 = 4 (два пъти 2 и нумеграматичният близнак на ('4' = COMPLETION= 212 =) 5), докато дори и нумерологично '3' като CONJUNCTION= 237 = 12 = 3 да открива себе си кабалиситично потвърдено (в края на неговата децимализация), може би не открива себе си в напълно комфортен режим.

Нумерологията може да е очарована от числа, но основната й ориентация е дълбоко антинумерологична. Тя се стреми по същество да изкупи числото, чрез символично опрощаване в „по-висша“ значимост. Сякаш понятието „опозиция“ представлява възвишение над („простото“) число две, а не ограничение, субективизация, логикизация и обобщена перверзия, насочена към антропоморфна стойност-употреба и психологическо удовлетворение. Архетипите са тъжни ограничения на вида, докато числеността е вечна хиперкосмическа наслада. 

Независимо от това, кабализма е в противоречие с нумерологията, доколкото възниква „тук“, в специфична биологична и логократична среда. Грешките на нумерологията са само стандартните провали на логиката и философията, човешките суетности, загрубели в интерес на масовото разпространение, но по същество некорумпирани. Числовата критика (или трансцендентална аритметика) на Гьодел (или Тюринг, или Чаитин (или Бадиу? (?? (???)))) може строго да се преведа към тази полемика, като се демонстрира - във всяка конкретна среда - че прекодирането на числови отношения към разбираеми форми - „архетипи“ или „логика“ - са неустойчиви редукции, които се опират на ненадмината семиотична потентност на числото. Гьодел показа, че винаги има число, всъщност безкрайност от (естествени) числа, които симулират, пародират, логически диалектизират, парадоксално демонтират, архетипно хипервертират и по какъвто и да е начин подриват всяко надкодиране на аритметиката. Числото не може да бъде заменено. Няма възможност за авторитетна „философия на аритметиката“ или нумерологичен гнозис().

Кабалата предполага, че семиотиката е "винаги вече" криптография, че криптографската сфера е не-ограничаема. Тя се основава на предположението, че не може да има оригинално (непроблематично) кодиране, осигуряващо основа за всяко твърдо определение или архетипен символ, тъй като условията, необходими за такова кодиране, са неспособни да постигнат чистият „произвол“, който би осигурил отсъствието на предварителна криптографска инвестиция. Няма - и никога не може да има - „plain text“, освен като наивно политическо предположение относно (относителната (не) коварност на) агетността на кодирането и презумпцията, че комуникационните знаци които не са вече предварително "в кода" съществуват достъпно. Тъй като всичко е кодирано или (поне) потенциално кодирано, нищо не е (окончателно) символично. Кабалистичните криптокултури - дори и тепърва предстоящите - гарантират, че числото не може да бъде обсъждано или разположено без подсъзнателно или (по-често) изцяло безсъзнателно участие в числовите практики. Логосът, включително този на нумерологията, също винаги е нещо различно от себе си и всъщност много други неща.

Така кабализма действа като обратно или допълващо Гьоделово двойно кодиране. Когато Гьодел демонстрира, че числовата линия е заразена от виртуални дискурсивни системи с неподходяща актуалност и сложност, превантивно демонтирайки перспективите на всяка възможна надбройна метадискусия, кабала демонстрира, че самите дискурси са присъщо удвоени (и допълнително умножени) чрез съвпадащи цифрови системи, които влизат в модели на свързаност, изцяло независима от логическото регулиране.

Предполагаемото числово де-активиране на азбуката, бележещо семиотичната модерност (ерата на специализираните цифрови знаци), има изключително крехка основа, залагайки на прекратяването на специфични културни процедури (именно на тези, които се оттеглят в „окултизма“), а не на съществени характеристики на самите знаци. Постоянната числена функционализация на съвременната азбука - с процедурите за сортиране, основани на азбучения ред, като най-яркият пример - предоставя неоспорими доказателства (ако има нужда от такива), че семиотичната подструктура на всички Икуменистки комуникации остава упорито амфибирана между логоса и номоса, непрекъснато агитирана от числени изкушения и неописани поли-процеси.

На дискурсивно ниво всяка „ригоризация на кабалата“ може да бъде само плаващ град(), като всяко определение, аргумент и манифест непрекъснато се превръщат в несъвместими числови течения и а-логически резонанси. Как може кабала да се противопостави на кода, на смисъла и причината, когато CODE (= 63) открива двулична хармония с MEANING = REASON = 126? Ако кабала позиционира себе си дискурсивно ПРОТИВ НУМЕРОЛОГИЯТА (AGAINST NUMEROLOGY (= 369)), ехото на нейния нованоменен подпис се увековечава дори чрез такива малко вероятни термини като СИГНИФИКАЦИЯ (SIGNIFICANCE (= 207) и SIGNIFICATION (= 252)). Обявяванията, които започват като прогнозирана логическа дискриминация, се връщат към вариации на триличието и числото девет, изпълнявайки основен кабалистичен подрив на философското законодателство и неговото правомощие да определя (или ограничава свързаността).

Никаква полемика срещу нумерологията - независимо дали се провежда в името на кабалалистична или на икуменистка причина - няма да надхвърли вълшебния кабалистичен поток, който умножава и мутира логиката му. Може би мечтите за нумерологични архетипи дори изострят жаждата за семиотично изобретение, отваряйки нови пътища за кабалистично нахлуване. Но поне е сигурно нещо: Числата не изискват - и никога няма да намерят - каквото и да е логично изцеление. Те са вечна хиперкосмична наслада. 

---
Статията излиза оригинално в първото издание на журнала Collapse, Numerical Materialism. Диаграмата използвана за статията е отхврълен от самият Ланд вариант за корицата на CCRU: Writings 1997-2003, издадена от [Urbanomic](https://www.urbanomic.com/) и изработена от [Optigram](https://twitter.com/optigramartwork/status/1163904946984693760/photo/1).
_превод Н.Д._

---

[^1]: Виж Incognitum, ‘Introduction to ABJAD’, пак в същото издание.

[^2]: On the Numogram, виж Abstract Culture 5:Hyperstition (1999).

[^3]: ПН потвърждение на Нумограматическите Новозигони (9-побративявания).ONE + EIGHT = NINE + ZERO. (ПН 3 + 5 = (4 + 4 =) 8), TWO + SEVEN = NINE + ZERO. (ПН 3 + 5 = (4 + 4 =) 8), THREE + SIX = NINE + ZERO. (ПН 5 + 3 = (4 + 4 =) 8), FOUR + FIVE = NINE + ZERO. (ПН 4 + 4 = (4 + 4 =) 8)

[^4]: Employing August Barrow’s ‘Anglossic Qabbala’, the basic tool of which is the Alphanumeric Gematria. This numerization of the Neo-Roman alphabet, continuing the procedure now familiar from Hexadecimal, is a continuous nonredundant system, supplementing the numerals 0-9 with нumerized letters from A (=10) to Z (=35), treating the 0-Z alphanumeric sequence as a numeral succession, corresponding to the numerals of a modulus 36 notation. Thus UNITY = 30+23+18+29+34 = 134. 1+3+4 = 8

[^5]: 